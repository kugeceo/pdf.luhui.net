陈寅恪：《西游记》玄奘弟子故事之演变

● 陈寅恪

　　 印度人为最富于玄想之民族，世界之神话故事多起源于天竺，今日治民俗学者皆知之矣。自佛教流传中土后，印度神话故事亦随之输入。观近年发现之敦煌卷子中，如《维摩诘经?文殊问疾品》演义诸书，益知宋代说经与近世弹词章回体小说等，多出于一源，而佛教经典之体裁与后来小说文学，盖有直接关系。此为昔日吾国之治文学史者，所未尝留意者也。

　　 僧v《出三藏记集》玖《贤愚经》记云：

　　 河西沙门释昙学成威德等凡有八僧，结志游方，远寻经典，於于阗大寺遇般遮于瑟之会。般遮于瑟者，汉言五年一切大众集也。三藏诸学各弘法宝，说经讲律依业而教。学等八僧随缘分听，于是竞习胡音，析以汉义。精思通译，各书所闻。还至高昌，乃集为一部。

　　 据此，则《贤愚经》者，本当时昙学等八僧听讲之笔记也。今检其内容，乃一杂集印度故事之书。以此推之，可知当日中央亚细亚说经，例引故事以阐经义。此风盖导源于天竺，后渐及于东方。故今大藏中《法句譬喻经》等之体制，实印度人解释佛典之正宗。此土释经著述，如天台诸祖之书，则已支那化，固与印度释经之著作有异也。夫说经多引故事，而故事一经演讲，不得不随其说者听者本身之程度及环境，而生变易，故有原为一故事，而歧为二者，亦有原为二故事，而混为一者。又在同一事之中，亦可以甲人代乙人，或在同一人之身，亦可易丙事为丁事。若能溯其本源，析其成分，则可以窥见时代之风气，批评作者之技能，于治小说文学史傥亦一助欤?

　　 鸠摩罗什译《大庄严经论》叁第壹伍故事，难陀王说偈言：

　　 昔者顶生王。将从诸军众。并象马七宝。悉到于天上。罗摩造草桥。得至椤伽城。吾今欲升天。无有诸梯Q。次诣椤伽城。又复无津梁。

　　 寅恪案，此所言乃二故事，一为顶生王升天因缘，见于康僧会译《六度集经》肆第肆拾故事、《涅经?圣行品》、《中阿含经》壹壹王相应品《四洲经》、元魏吉迦夜昙曜共译之《付法藏因缘传》壹、鸠摩罗什译《仁王般若波罗蜜经》下卷、不空译《仁王护国般若波罗蜜经?护国品》、法炬译《顶生王故事经》、昙无谶译《文陀竭王经》、施护译《顶生王因缘经》及《贤愚经》壹叁等。梵文Divyāvadāna第壹柒篇亦载之，盖印度最流行故事之一也。兹节录《贤愚经》壹叁《顶生王缘品》第陆肆之文如下：

　　 【顶生王】意中复念，欲生忉利，即与群众蹈虚登上。时有五百仙人住在须弥山腹，王之象马屎尿落@仙人身。诸仙相问，何缘有此?中有智者告众人言，吾闻顶生欲上三十三天，必是象马失此不净。仙人忿恨，使结神咒，令顶生王及其人众悉住不转。王复知之，即立誓愿，若我有福、斯诸仙人悉皆当来，承供所为。王德弘博，能有感致，五百仙人尽到王边，扶轮御马，共至天上。未至之顷，遥睹天城，名曰快见，其色白，高显殊特。此快见城有千二百门，诸天惶怖，悉闭诸门，着三重铁关。顶生兵众直趋不疑，王即取贝吹之，张弓扣弹，千二百门一时皆开。帝释寻出，与共相见，因请入宫，与共分坐。天帝人王貌类一种，其初见者，不能分别，唯以眼迟疾知其异耳。王于天上受五欲乐，尽三十六帝，末后帝释是大迦叶。时阿修罗王兴军上天，与帝释斗。帝释不如。顶生复出，吹贝扣弓，阿修罗王即时崩坠。顶生自念，我力如是，无有等者。今与帝释共坐何为？不如害之，独霸为快。恶心已生、寻即堕落，当本殿前，委顿欲死。诸人来问，若后世问顶生王云何命终，何以报之?王对之曰，若有此间，便可答之，顶生王者由贪而死，统领四域四十亿岁，七日雨宝，及在二天，而无厌足，故致坠落。

　　 此闹天宫之故事也。

　　 又印度最著名之纪事诗《罗摩延传》第陆编工巧猿名Nala者，造桥渡海，直抵椤伽。此猿猴故事也。盖此二故事本不相关涉，殆因讲说《大庄严经论》时，此二故事适相连接，讲说者有意或无意之间，并合闹天宫故事与猿猴故事为一，遂成猿猴闹天宫故事。其实印度猿猴之故事虽多，猿猴而闹天宫，则未之闻。支那亦有猿猴故事，然以吾国昔时社会心理，君臣之伦，神兽之界，分别至严。若绝无依藉，恐未必能联想及之。此西游记孙行者大闹天宫故事之起源也。又义净译《根本说一切有部?毗奈耶杂事》叁佛制刍发不应长因缘略云：

　　 时具寿牛卧在x闪毗国，住水林山出光王园内猪坎窟中。后于异时，其出光王于春阳月，林木皆茂，鹅雁鸳鸯鹦鹉舍利孔雀诸鸟，在处衰呜，遍诸林苑。时出光王命掌园人曰，汝今可于水林山处，周遍芳园，皆可修治。除众瓦砾，多安净水，置守卫人。我欲暂住园中游戏。彼人敬诺，一依王教。既修营已，还白王知。时彼王即便将诸内官以为侍从，往诣芳园。游戏既疲，偃卧而睡。时彼内人，性爱花果，于芳园里随处追求。时牛卧刍须发皆长，上衣破碎，下裙垢恶，千一树下跏趺而坐。宫人遥见，各并惊惶，唱言：有鬼!有鬼！刍即往入坎窟中。王闻声已，即便睡觉，拔剑走趁。问宫人曰，鬼在何处？答曰，走入猪坎窟中。时王闻巳，行至窟所，执剑而问，汝是何物?答言，大王!我是沙门。王曰，是何沙门?答曰，释迦于。问言汝得阿罗汉果耶?答言不得。汝得不还，一来，预流果耶？答言不得。且置斯事，汝得初定，乃至四定?答并不得。王闻是已，转更_怒，告大臣曰，此是凡人，犯我宫女，可将大蚁填满窟中，蛰螯其身。时有旧住天神近窟边者，闻斯语已，便作是念：此善沙门，来依附我，实无所犯，少欲自居。非法恶王，横加伤害。我今宜可作救济缘。即自变身为一大猪，从窟走出。王见猪已，告大臣曰，可将马来，并持弓箭。臣即授与，其猪遂走，急出花园。王随后逐。时彼刍，急持衣钵，疾行而去。

　　 西游记猪八戒高家庄招亲故事，必非全出中国人臆撰，而印度又无猪豕招亲之故事，观此上述故事，则知居猪坎窟中，须发蓬长，衣裙破垢，惊犯宫女者，牛卧刍也。变为大猪，从窟走出，代受杀害者，则窟边旧住之天神也。牛卧刍虽非猪身，而居猪坎窟中，天神又变为猪以代之，出光王因持弓乘马以逐之，可知此故事中之出光王，即以牛卧刍为猪。此故事复经后来之讲说，x闪毗国之x，以音相同之故，变为高家庄之高。惊犯宫女，以事相类似之故，变为招亲。辗转代易，宾主淆混。指牛卧为猪精，尤觉可笑。然故事文学之演变，其意义往往由严正而趋于滑稽，由教训而变为讥讽，故观其与前此原文之相异，即知其为后来作者之改良。此西游记猪八戒高家庄招亲故事之起源也。

　　 又《慈恩法师传》壹云：

　　 莫贺延碛长八百余里，古曰沙河。上无飞鸟，下无走兽，复无水草。是时顾影，唯一心但念观音菩萨及般若心经。初法师在蜀，见一病人身疮臭秽，衣服破污，愍将向寺，施与衣服饮食之直。病者惭愧，乃授法师此经。因常诵习。至沙河间，逢诸恶鬼，奇状异类，绕人前后，虽念观音，不能令去，及诵此经，发声皆散。在危莸济，实所凭焉。

　　 此传所载、世人习知（胡适教授西游记考证亦引之），即西游记流沙河沙和尚故事之起源也。

　　 据此三者之起源，可以推得故事演变之公例焉。

　　 一曰：仅就一故事之内容，而稍变易之，其事实成分殊简单，其演变程序为纵贯式。如原有玄奘度流沙河逢诸恶鬼之旧说，略加傅会，遂成流沙河沙和尚故事之例是也。

　　 二日：虽仅就一故事之内容变易之，而其事实成分不似前者之简单，但其演变程序尚为纵贯式。如牛卧刍之惊犯宫女，天神之化为大猪。此二人二事，虽互有关系，然其人其事，固有分别，乃接合之，使为一人一事，遂成猪八戒高家庄招亲故事之例是也。

　　 三日：有二故事，其内容本绝无关涉，以偶然之机会，混合为一。其事实成分，因之而复杂。其演变程序，则为横通式。如顶生王升天争帝释之位，与工巧猿助罗摩造桥渡海，本为各自分别之二故事，而混合为一。遂成孙行者大闹天宫故事之例是也。

　　 又就故事中主人之构造成分言之，第叁例之范围，不限于一故事，故其取用材料至广。第贰例之范围，虽限于一故事，但在一故事中之材料，其本属于甲者，犹可取而附诸乙，故其取材尚不甚狭。第壹例之范围则甚小，其取材亦因而限制，此故事中原有之此人此事，虽稍加变易，仍演为此人此事。今西游记中玄奘弟子三人，其法宝神通各有等级。其高下之分别，乃其故事构成时，取材范围广狭所使然。观于上述三故事之起源，可以为证也。

　　 寅恪讲授佛教翻译文学，以西游记玄奘弟子三人，其故事适各为一类，可以阐发演变之公例，因考其起源，并略究其流别，以求教于世之治民俗学者。

　　     (原载于一九三年历史语言研究所集刊第贰本第贰分)

　　